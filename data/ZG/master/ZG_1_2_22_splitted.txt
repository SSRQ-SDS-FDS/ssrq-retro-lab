[START]
1678 März 14.
1597. Die Vierer zu Hünenberg sollen ein jeder einen Schlüssel zur Lade
haben.
BAZug A 39.26.5, S. 448.
[START]
1691 Mai 11.
1598. Einzugsrecht der Hünenberger in Zug
Auff anhalten der burgerlichen geschlächteren aus gmeindt undt
gricht Hünenberg ist raht gehalten worden, mit zuozug ein burger
von jedem herren, ihr brieff und darüber habente beschwärt an-
zuohören, für nämblich, das sye vermeinen, kein inzug oder we-
nigist nit gros schuldig sein solten, wan je einer aus ihnen von den
burgerlichen geschlächteren under uns züchen wolte, danne, das
auff absterben eines vaters die söhn nit schuldig sein solten, das
burgerrächt mit dem bis dato gewohntem tax zuo erneweren, und
welche auch diserer neuwerung wegen das burgerrächt versaumbt
heten, solchen unschedlich sein solte. Darüber hin die articul in dem
burger [buch] abgelessen worden, das namblich sye die erneüwerung
schon a. 1586 gesuocht haben abzuothuon und in unordnung aus-
gebracht undt aber wider a. 1602 auffgehebt undt von ihnen da-
mahlen undt zeit häro erneüweret worden. Danne warumb a. 1597
der inzug sye gemacht worden, weil das burgerrächt mit kösten
merckhlich verbesseret habe, zwar damahlen nur 50 g, nachgents
aber laut stattschriber Brandenbergs sel. schrifft im burgerbuoch
300 g inzug gemacht worden, weillen zeit ihrem auffgrichten brieff
das burgerrächt in hoch ansähen undt mehrere nutznießungen ge-
wachsen, undt stande an einer gesambten loblichen burgerschafft
der verpflognen üebung ein abenderung zuo machen. Man finde aber
nit, das an einer loblichen burgerschafft einige limitation deswegen
werde gmacht werden, sonder vil ehenter ein tag lohn. Deswegen
man ihnen wol meinent in rächten thuoe, das sye acquiescieren undt
zuo ruohe begeben sollen.
BAZug A 39.26.8 fol. 93 r.
[START]
1697 Juni 3. und 5. und Juli 7.
1599. Erbzüge
Von den beysäßen vermeinten erbszügen wägen
[1] Alß entzwüschent den gnossen zue Hünenberg an einem undt
danne den beysäßen daselbsten anderen theillß in disputation undt
