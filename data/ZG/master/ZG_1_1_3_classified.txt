[START][FRAGMENT]
Or. Stiftsarch. Einsiedeln A. G I 2. Pergamentband. — Druck: Gfd 45, 14 ff (mit
Register); QW II, 2, S. 115, besonders S. 170-173.
1 Nh. 2 Neuheim. 3 Schwand Mz. 4 Hauptsee Oä.
[START][DOCUMENT]
1331
46. Hofrodel der Einsiedler Dinghöfe, darunter Neuheim
Dis sint dú recht des gotzhuses von den Einsidellen, dú die hoflúte
von Pfeffikon, von den Einsidellen, von Núhein, von Erlibach, von
Stefey, von Kaltbrunnen hant geoffenot und erteilet bi dem eide,
so si dem gotzhuse getan hant, und von alter an si bracht ist, als
hie nach geschriben stat. I. Das erste recht ist, das eines abtes
amman zwirent in dem iare richten sol umb eigen und umb erbe.
II. Dar nach ist des gotzhuses getwing und ban und einung, ursetze
und ellú gerichte, wan túbi und freveni, das sol ein vogt richten.
III. Und ze den zwein ziten, ze Meijen und ze herbste, sô sont alle
die fúr den amman komen, die des gotzhuses guͦt hant, so in die
hoͤve hoͤrent, siben schuͦ lang und breit. IV. Wer aber des nicht tete,
der sol es dem amman besseren mit drin schillingen und sol da liden,
das urteilde git, und sol des abtes amman richten umbe gelt als dike,
so man sin bedarf. V. Ouch sol man die cinse weren ze den citen, als
man cinsen sol; tete er des nit, so sol ers besseren mit drin schillin-
gen. VI. Ouch sol min herre der abt pfenden umb sin cins, wenne
ers gerne tuͦt, ane klagen. (Nachtrag) Och ist diú tafern des gotzhus
in allen ieren twingen und sol niemen kein win schenken, in tuͤ denn
ein herr uff, ald der, dem er denn den gwalt git; weri aber, daz keiner
daz úberfuͤr, als dik er den zaphen zúhe, daz sol er bessren mit 3 s d
und aͮn schenken sin úntzit an eins herren genaͮd. Och sol man
wissen, das man dz alt meß han sol und damit messen, und were, dz
ekeiner ein ze klein meß hette, der sol dar umb huld gwinnen an eim
herren von Einsidellen. Und haͤt in ein her von Eiusidell en dar umb
ze straͮffen, war umb er wil. Och sol man wissen, das ein her von
Einsidellen als wol hât ze twingen die phfyster als die wirt, daz si
phfennin wert brot bachen nach dem und si korn ze kouffen finden
an gevert. Und were, daz ekeiner dar an misfuͤre, dar er ze klein
brot buͤche, so hete in ein herr von Einsidellen dar umb ze strauffen,
als dick er daz tuͦt, umb fúnff schilling, und wz brotz er denn hinder
im find, daz sol er durch Got geben. VII. Wa ouch ieman kúnt und
uff einen hofman klaget, der sol búrgen geben, dc er oͮch ze rechte
standen dem, den er beklaget vor dem amman des abtes. VIII. Ouch
