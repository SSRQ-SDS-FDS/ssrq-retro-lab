[START]
XX. Ouch hat man minem herren dem abte von den Einsidellen
erteilet ze den Einsidellen, das nieman keinen invâng nôch keinen
rúhen wald mag noch ensol inne han ane mines herren des abtes
hând und willen, (Nachtrag) und ane zins. Ouch sol man wissen,
wer guͦt hat, dz drú iar unverzinset stat, daz ist danach minem her-
ren vellig worden. Ouch sol man wissen, wer guͦt in koͮfes wis inne
hat iar und tag ungevertigot, daz ist ouch dem gotzhus lidig. Ouch
sol man wissen, wa ein unelich kint in den h[oͤ]fen abstirbet ane lib
erben, daz sol ouch min herre der apt erben an alle widerred. Ouch
sol man wissen, dz ein herr von Einsidellen vogt und her ist úber
geistlich lút und si erben sol. Ouch sol man wissen, wer iar und tag
wonhaft ist in des gotzhuß twingen und bennen, der sol dem gotz-
hus gebunden sin ze dienen recht als ein icklich gotzhusman, ist daz
er in dem iar von nieman versprochen wirt, die wil er hinder dem
gotzhus ist. Es ist och des gotzhus reht, wer smaltz dem gotzhus sol
zinsen, der sol gesotten smaltz geben, daz gelútert sy, und têt er des
nit und sich daz befund, der sol anders geben als vil als des waz,
und sol daz vordrer verloren haͮn. Und git er och minder, so ist er in
der selben buͦzz, und wer och ziger sol, git er minder denn er sol, so
ist er in der selben buͦzz als um den anken.
(Nachtrag im Urbar von 1330 ff.) Ouch het man minem herren dem
abte von dien Einsidellen erteilet uffen den [eid] in dem hôf ze
Pheffinkon ûmb die ôbren múli und ûmb die nidren múli, die des
gotzhús eigen sint, dc sú ein hêr zwirent in dem jare bêsêzzen und
êntsêzzen sol und mâg, und dc dês gôtzhús lúte ze dien zwein múli-
nen malen sún mit dien gêdingen, als hie nâch geschriben stât. Wer
aber, dc si dês [niht] êntêtin, sô súnd sis dien múlnern besseron mit
3 s. Ist oͮch, dc ein gâst zê dêwêder múli mêlt, ist dês kôrn úf der
múli, dc sol êr malen, und sô dc âbe kúmet, sint dânne dês gotzhús
lúte dâ und wên mâlen, so sôl êr dem êrsten malen und aber dar
nâch dem êrsten ûntz dc in allen gêmaln wirt. Wâ si des [niht]
têtin, dâs soͮnt si bessêron mit 3 s. Ouch hât mân erteilet úf dên eit
umbe dú vêcher in dem Winkel uf dem berge, dc sú ein hêrre zwi-
rent in dem jare bêsêzzen sol und mâg.
Or. Stiftsarch. Einsiedeln A. Gl 2. Pergamentband. - Druck: Gfd 45, S. 14 ff (mit
Register); QW II, 2, 115 ff, besonders S. 190-192; Docum. Arch. Einsiedeln 2 Litt.
K, S. 55 ff; Rechtsquellen von Schwyz (nach Kothing); Grimm, Weisthümer I,
S. 159.-Reg.: QW I, 3, Nachträge N106.
