B. Die städtischen Vogteien · 1587–1589 877
[8] Item wer einen härdfellig machet, der ist dem vogt undt den
vieren verfallen neün pfundt undt dem sächer drü pfundt ze bueß,
wann es gekhlagt wirdt.
[9] Item wer auch den anderen bluethruß machet, der ist verfallen
dem vogt und den vieren ze bueß neün pfundt und dem sächer drü
pfundt, so es klagt wirdt.
[10] Item welcher gegen dem anderen stahel oder isen wirfft, wirdt
es klagt, so ist er dem vogt und den vieren fünff pfundt ze bueß
schuldig.
[11] Item wann ein usser und ein innerer mit einanderen uneinß
werden undt stöß gewunnen, wann sich daß mit recht erfindt, wel-
cher den anloß thuet, derselb ist bueß schuldig und verfallen.
[12] Item wer der ist, der den anderen einer ungichtigen ehe an-
spricht, eß sye mann oldt frauwen, knaben oder töchteren, welcheß
da daß ander verlührt, ist auch verfallen zehen pfundt ze bueß.
[13] Item wer auch dem anderen erb und eigen anspricht in unserem
twing zu Hünenberg und daß mit recht nit mag behan, der ist ver-
fallen zehen pfundt ze bueß.
[14] Item wer dem anderen syne dienst abzücht undt abdinget, der ist
verfallen fünff pfundt ze bueß.
[15] Wer der ist, mann oldt frauwen, der dem anderen syne kinder
oder die synen zu der ehe verkuplet und versorgt ohne syn wüssen
undt willen, der ist verfallen hundert pfundt bueß.
BAHünenberg, Gemeinde-Libell 1664, S. 20-24.
B. Was rächt umb die erbfähl sye in dem twing zu Hünenberg:
[1] Wann bruederß kindt und schwester kindt ein erb anfelt, die
erben mit einanderen, dann fürhin so moͮget es sich, undt wann dann
mueter mog einß glidß nächer ist, dann vatter mog, wenn daß also
zu erbfählen khundt, so erben sy mit einanderen; wann sy aber
glich so noch, so erbt vatter mog undt mueter mog nit.
[2] Wann ein mann oder frauw sturbe undt hette geschwüsterge
oder kindß kind, so erbend kindß kindt und geschwüsterig nit.
[3] Wer lidtlohn verdient hete, mag an daß gricht ghan und ihn
pfänden und sich umbkheren und die pfänder verkauffen. Wenn sich
aber der lidlohn verjahret, so ist es fürhin ein geldtschuldt undt nit
mehr lidlohn.
BAHünenberg, Gemeinde-Libell 1664, S. 24-25.