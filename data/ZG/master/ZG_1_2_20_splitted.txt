[START]
B. Die städtischen Vogteien · 1589–1591 881
[4] Zu acht tagen umb kumbt der alt vogt mit dem nüwen uff den
schwertag, gibt syn ambt uff, und schwert ein gantze gmeind dem
nüwen die ghorsammj, wie er auch inen, sy by ir alten fryheiten zu
schirmen; besezt mann auch ein undervogt wie auch vier vierer und
vier fürsprechen zum gricht.
BA Hünenberg, Gemeinde-Libell 1664, S. 36-37.
[START]
o. J. (vor 1664)
1591. Gericht und Untervogt
Hernach volgend etliche articul, so uß unser gnedigen herren
undt oberen von der statt Zug rechtungen ußgschriben, darmit
sich ein undervogt und gricht um fürfallenden sachen wüsse zu
verhalten.
[1] Welcher umb nüwe undt alte zinsen old umb daß hauptgueth
syne underpfandt nach der statt Zug rechten mit recht anlangt,
dasselbig mit recht fertiget und dem rechten inn allwäg gnuegsamb
nachgaht, die underpfandt zu synen handen zücht, brieff undt ur-
khundt darumb macht undt dann dem zinser mit dem weibel ab dem
gueth undt underpfand lasst bieten, so soll derselb zinser daß gueth
ruhmen und darab züchen, nit mehr daruff gahn, sunder daß miden.
Ob der ander solches gueth besitzen, nutzen und nießen wurde, soll
doch der zinser drj monet zihl haben, gedacht gueth wider an sich
zu lösen mit verfalnem zinß oder hauptgueth, nach dem dann ange-
langet und verferget wirdt, auch mit abtrag alles kostenß undt
schadenß, so hieruff erlauffen, doch den vor nachzinsen in allewäg
ohne schaden. Ob aber der zinser die drj monet ließe verschinen
undt übergohn, ob er den zinß ußricht und abthreidt, waß dann der
so uff dem gueth gsin, dise drj monet da genuzet und gnossen hat,
daß soll er dem zinser noch der billigkheit abtragen; ob er aber in
diser zith an dem gueth etwaß erbesseret hete, soll der zinser hin-
wider nach der billigkheit auch abtragen.
[2] Welcher dem anderen um syn [gichtige] geldtschuldt pfender
werth, oder umb daß, so er sunst mit recht zu ihm zogen hat, der ist
zu bueß verfallen dem sächer drüw pfundt pfennig undt dem amman
old statthalter zwifalte bueß uff gnadt, ob ihnen daß klagt wirdt
undt soll mann einem nüdt dester minder pfender geben umb daß
synig, alß vor bescheiden ist.
[3] Wann einer den anderen an pfanden truge, es sigend frauwen
old mann, so under myn herren säßhafft, in welchem wäg der trug
