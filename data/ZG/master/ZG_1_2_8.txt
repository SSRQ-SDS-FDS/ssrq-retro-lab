854 III. Stadt Zug und ihre Vogteien
richten und ze gebende nach markzal, allzit nach lut und sag des
koffbriefs, der den teil wiset und den twing von junker Hartman.
[4] Daz die obgenant Bútler und dis nachgeschriben den selben koͮf-
ten teil nutzen und nießen sullent, besetzen und entsetzen mit ein-
ander, oder ir erben, nach lut und sag des kouffbriefs und nit fúrer.
[5] Woͤlt aber jeman die vorgenant Bútler, die den koͮff getan habent,
oder ir erben, ansprechen, so werin sy nit fúrer gebunden disen
nachgeschriben, so ir guͦt geben habent, den als ferr der koͮffbrief
wiset, und solten sich alle miteinander weren und einander hilflich
sin, als ferr sy moͤgent und einer nit furer den der ander, doch also,
daz der selb koͮffbrief beden teilen behalten sy gewaͤrlich ze ge-
truwer hand. [6] Wer ouch, das deheiner uß dem selben twing zug
oder ziehen woͤlt, es were frow oder man, der solte die in dem twing
unbekunbert lassen an dem twing und nutzen. Zuge er aber wider
umb, so solte er haben all sin recht, als vor, es were frow oder man,
und nit anders. [7] Was ouch vormals verkoͮfft ist, daz ist ouch be-
schehen mit einer gemeinde ze Hünenberg wissen und willen, so
hienach geschriben stand, und ist ouch komen an ir nutz. [8] Daz
bede teil, vor und nach geschriben, disen spruch war und staͤt
sollent halten nu und hienach by guͦten truwen an eydes stat, und
das beste und das wegste ze tuͦnde, ane geverde, wan sy das getan
habent fúr sich und alle ir erben und nachkomen. (9) Es folgen die
Namen und Leistungen der beteiligten Leute von Hünenberg.
Or. BAZug Nr. 150. - Druck: Stadlin 1, 250; ZK 1932, 26. - Reg.: UBZG Nr. 554.
- Kop. Zurlauben, MHT VII, 358.
1416 Januar 21.
1557. Burg- und Hofrecht der Leute von Hünenberg
Ammann, Rat und Burger der Stadt Zug nehmen die mit Namen im
einzelnen bezeichneten Leute von Hünenberg und deren Nachkommen
in das Burgrecht auf und bestätigen das Burg- und Hofrecht: [1] Das
die obgenanten lút oder ir nachkomen und ir erben jaͤrlich sollent
fúr uns kommen gen Zug mit ir erber botschafft und bitten und vor-
dern von unser stat, einen vogt ze geben, welhen sy wellent, usgenom-
men einen amman, und den soͤllent wir innen ouch geben, vogt ze
sinde ein jar, als dick daz ze schulden kumpt. [2] Der selb vogt sol
ouch den sweren trúw und warheit ze unser stat und der erber lút
handen, das beste und das wegste ze tuͦnde, ungevarlich. Daz selb
soͤllent ouch die erbern lút jaͤrlich dem vogt ze unsern und sin selbs