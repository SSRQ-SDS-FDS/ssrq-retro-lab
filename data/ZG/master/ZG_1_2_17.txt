876 III. Stadt Zug und ihre Vogteien
sigel und diß büechlin, auch daß recht und billigkheit erforderet,
gebührenden schutz und schirmb anerbotten worden. Actum ut
supra.
Beat Conradt Wickhart, stattschriber
BAHünenberg, Gemeinde-Libell 1664, S. 56-58. Siegelspuren.
1663 September 16.
1588. Bestätigung der Gemeinde-Artikel
Anno 1663, den 16. Herbstmonet, ist von einer loblichen burger-
schafft an einer gantz gebottnen offentlichen gmeind zu Zug uff
ahn undt fürbringen herren landßfenderich Caspar Brandenbergß,
obervogtß zu Hünenberg, wegen etwaß mißverstandß zwüschen
den gnossen undt bysäsen, auch deß abzugß halben, einhellig ge-
schlossen worden, daß namblichen mann die gesagte gnossamme zu
Hünenberg by ihren habenden fryheiten, rechtsamenen, brieff und
siglen verpliben lassen undt darby schützen undt schirmen wolle.
BAHünenberg, Gemeinde-Libell 1664, S. 64.
o. J. (spätestens 1664)
1589. Erbfäll, Frevel, Bußen, Bürgschaft
A. Hienach sindt geschriben eineß twingß zu Hünenberg gerechtig-
keithen umb erbfähl, fräfell, bueßen, wie dann einß nach dem anderen
in disem buech verschriben, und deß ersten von trostung brechen.
[1] Item wer der ist, der trostung bricht in dem twing zu Hünenberg
mit worten, der ist dem vogt und den vieren zu bueß verfallen vier-
zig pfundt, wann sy daß vernemmen in jarß frist.
[2] Item wer der ist, der friden verseith unz uff daß drittmahl, so dickh
undt vihlmahl einer daß thueth, derselbig verfahlt zehen pfundt.
[3] Item wer der ist, der dem anderen syne bärende beüm schwent,
der ist verfallen siben undt zwantig pfundt.
[4] Item wer dem anderen an syn eidt redet, der ist verfallen siben
undt zwanzig pfundt zu bueß.
[5] Item wer der wär, der dem anderen syne marchstein ruckhte, der
ist verfallen siben und zwänzig pfundt zu bueß.
[6] Item wer dem anderen zuredet, daß er demselben syn ehr mueß
widergeben, der ist verfallen dem vogt undt den vieren neün pfundt
undt dem sächer drüw pfundt ze bueß.
[7] (Andere Hand? Zusatz) Item wer der ist, der den anderen heimb-
suecht under synen ruessigen rafen, der verfalt siben und zwänzig
pfundt.