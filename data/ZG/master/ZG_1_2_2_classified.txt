[START][FRAGMENT]
von stund an gelangen werden und mit recht gestraft an leib und
leben, an ehr und gut, nach jedes beschulden und verdienen.
E. Stutz, Das Strafrecht, S. 64, Verweis auf ein Ms in BAZug.
[START][DOCUMENT]
1532 August 17.
1277. Torwächter
Uff Sambstag nach unnserr lieben Frowen tag derr himelfartt a.
1532 habend mine herren, ein aman unnd ratt derr statt Zug,
gelichen Hans Wechttern das under stübly in Santt Wolffgangs
huß byß uff unnserr gefallen. Halt er sich woll, so sol er des gnießen;
wo das nitt, so sol er des engelten. Unnd sol allso da die zwey thorr,
das ein an derr Kilchgassen, dans anderr bim Hindern thorr ver-
goumen, die morgen und abentz uff thuͦn unnd beschließen unnd
die schlüssell in sinem gwalt ze haben unnd nachtz niemantz inzuͦ-
lassen, er wüsse dann, wer derr sye, unnd, ob da ettwarr zuͦ unzit-
ten kaͤme, inn oder us ze lassen, die soͤllend im dann zimlich lonen
wie andern unsern waͤchtern oderr thorwartten ouch beschicht.
Darby sol er pliben unnd soͤllichem thrüwlichen statt thuͦn.
BAZug, Ratspr. A 39.26.0 fol. 38 v.
[START][DOCUMENT]
1534 September 5.
1278. Nachtruhe
Uff Samstag nach sanntt Frennen tag im 34 jarr hannd sich mine
herren, ein aman unnd ratt derr statt Zug, erkendt, das man in derr
kylchen sol verpietten by fünff pfunden, das niemand mer soll
nachts mitt haͤffen umb ziechen unnd allso ein geschrey, klopffen
unnd ein unreins laͤben haben; dann man soͤlle unnd welle die
buͦßen von innen inzüchen.
BAZug, Ratspr. A 39. 26.0 fol. 50 r.
[START][DOCUMENT]
1541 August 21.
1279. Friedbruch in der Stadt
Der frömden halb, so under minen herren den friden mitt den wer-
chen brechend, wer oder wo har die syend etc., ist das mer under
minen herren, den burgern, gefallen, das man sölliche frömde und
handtwerchs oder dienstlütt sölle heißen, das recht verthrösten
alls umb die buoßen, und, so sy also verthröst habend, alls dann
söllend mine herren von der stat unnd ampt gwald haben, ane witter
