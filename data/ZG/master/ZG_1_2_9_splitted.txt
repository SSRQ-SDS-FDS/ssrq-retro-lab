[START]
handen hinwider schweren und dem selben vogt gehorsam sin, un-
gevarlich. [3] Und harumb so wirt dem vogt der dritteil der buͦßen,
so do vallende sint, und dem twing die zwein teil, und sol ouch der
vogt inziehen alle buͦßen und sol da einen dritteil behaben und die
zwen teil uswisen dem twing oder dennen, so von des twings wegen
darzuͦ gesetzt wurden. [4] Wo aber ein vogt nit pfande ergriffen
moͤcht, da wer er nit gebunde[n], útzit ze geben noch inziehende.
ane geverde. [5] Wir sollent ouch die vorgenant erbern lút und ir
nachkommen, genempt oder ungenempt, und ir erben fúr unser
burger halten in schirme, mit lib und guͦt, usgenomen, daz wir sy
nit stúren soͤllent, den also, wenn wir reiß ziehent mit offner panner,
so sollent sy uns zuͦgeben in irem kosten ze hundert mannen einen
man und ze zweihundert mannen zwen man, und, wenn wir zie-
hent mit vierhundert mannen, so soͤllent sy aber zuͦgeben vier mann,
ouch in irem kosten. Und gulte es uns oder unser stat solde, wie
sich daz gefuͦgte, so soͤlte ez ouch denn obgenant, einem, zwein oder
den vieren, so sy uns zuͦgeben hettin, ouch solde gelten, und solten
ouch innen den selben sold uswisen unverzogenlich. Were ouch, das
ein gemeinde Zug dehein reiß ziehen woͤlte, so soͤlte ouch die ge-
meinde dez twings von Húnenberg mit uns ziehen nach ir ver[mug]-
ent, ane alle geverde. [6] Was stoͤßen uffluffen in dem twing ze
Húnenberg und in dem gericht und die selben stoͤß verricht wurdin,
e das dem vogt fúrbracht und geclagt wurde, die selbe richtung sol
ouch also beliben und bestan ane unser stat und des selben vogtes
straffung. [7] Were ouch, das urtel stoͤsig wurdin, als dick das
beschech, die selben urtel sol man ze Húnenberg scheiden, und sol
der twing ze dem vogt setzen vier man, und sol der selb vogt, wer
der ist, in welhem jar daz ist, die selben vier man schirmen vestenc-
lich. [8] Verschu[l]det ouch jeman dehein buͦß in dem twing oder
gerichten ze Húnenberg, der sol sy ouch ablegen in dem twing, da
er die selben buͦß verschuldet hat, und nit anders. [9] Die erbern
lút moͤgent ouch einen weibel setzen under innen, welhen sy wellent,
ane unser stat und eins vogtes zuͦtuͦn, und den selben weibel versol-
den, als sy moͤgent. Und sol der selb weibel seßhafft sin ze Húnen-
berg. Und sol ouch ein weibel, werr der ist, sweren einem vogt, als
zitlich und muglich, ouch ane geverde. [10] Werr ouch, daz jeman
utzit verschult het, in welhen sachen daz were, und ein amman und
ein raͮt enbútte dem twing oder sust, denn so soͤlten sy einem weibel
behulfen sin, daz der oder die utzit verschult hetten, ze dem rechten
