[START][FRAGMENT]
beheft wurden. Hetti den jeman útzit verschult nach dez briefs
sag, daz were also; hette aber jeman nútzit verschult, so soͤlten sy
doch einen halten, als gericht und urteil gebe in dem twing ze Húnen-
berg. [11] Wir sollent ouch die obgenanten von Húnenberg, ir umb-
seßen und ir erben, alle ir nachkommen, lassen beliben by allen
alten guͦten rechtungen und gewonheiten des twings ze Húnenberg.
als die harkomen sint von alter har, und deheinen uffsatz inen ze
tuͦnde, ane geverde, noch die selben lút noch ir erben mit deheinen
andern gerichten fúrer bekunbern noch triben, umb dehein gelt-
schuld den jeglichen anzelangen in dem gericht ze Húnenberg, da er
inne seßhafft ist, er sye gichtig oder nit. [12] Wer ouch, daz Got
lang wende, daz dehein sach beschech, wie sich daz erfunde, dag an
daz bluͦt gieng, daz selb soͤlt ouch mit recht und mit urtel von Hú-
nenberg gen Zug gan ze unser stat. [13] Ouch ist ze wissen, welhe
in dem twing ze Húnenberg seßhaft sint und aber anderswa vor-
mals burger worden sint, e daz diß beschehen sy, den selben sol ouch
ir burgrecht vorgan, do er vor disem verheißen hett. [14] Were
ouch, daz einer oder mere in dem twing hilf bedoͤrfften und not
beschech und aber unser stat Zug harinne nit woͤlten oder moͤchten
hilflich sin, der selb, oder werr die denn werin in dem twing, moͤch-
ten sich behelfen, wo sy mochten, in den Eydgenossen, doch allzit
dem twing ze Húnenberg unschedlich. [15] Beschech ouch not dem
twing ze Húnenberg oder einer gemeinde, es were einer oder mere,
so moͤchten sy uns und unser stat mannen, und solten innen ouch
fúrderlich hilflich sin, daz beste und daz wegste ze tuͦnde, und daz
selb soͤllent sy uns ouch tuͦn und unser stat harwiderumb ze gelicher
wiß. [16] Die obgenanten von Húnenberg ensoͤllent ouch fúrdißhin
den selben twing gantz noch insunder davon anderswa hin nit ver-
setzen noch verköffen ane unser stat Zug willen, weder nu und hie-
nach, ane alle geverde. [17] Wir loben ouch by guͦten truwen, by allen
stuken, artikeln und ordnung, so hievor geschriben stat, vestenc-
lich ze beliben und hiewider niemer ze tuͦnde noch schaffen getan
weder heymlich noch offenlich, mit deheinen sachen, so nu sint oder
fúrdißhin erdacht moͤchtin werden, damit oder mit der hilf diser
brief, dehein artikel oder stuk diser ordnung bekunbert oder be-
krenkt moͤchten werden, ane alle geverde.
Or. Perg. BAHünenberg Nr. 2; Gemeinde-Libell 1664, S. 3-11; BAZug Pap. Kop.
(18. Jh.) A.5.0. - Unbesiegelter Entwurf im PfACham Nr. 6. - Druck: ZK 1932, 27,
