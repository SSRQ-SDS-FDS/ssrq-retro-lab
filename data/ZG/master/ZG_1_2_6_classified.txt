[START][FRAGMENT]
von Hünenberg, han ouch gelobt und loben wüssentlich mit krafft
diß briefs für mich und all min erben, des egenanten koͮffs recht
wär ze sinde nach landrecht, und als man eins söllichen koͮffs billich
und nach landrecht wär sin sol, und ouch dissen koͮff war und stett
ze halten für mich und alle min erben und dawider niemer getun
noch gereden noch schaffen getan, heimlich noch offenlich, durch
uns noch durch ander lüt, mit dheinerleig sachen, so jeman er-
denckhen kan oder mag, wand ich mich herüber entzigen han, und
entziehe mit kraft dirs brieffs, für mich und alle min erben, die ich
vestenklich herzu verbunden han, aller schirm und helff, aler fry-
heiten, alles [rechten] und gewohnheiten, es sye geistlich oder welt-
lich, der herren, der stetten und landes, aller gerichten, und mit
namen ouch sunst aller hilff und schirm, wie das geheißen oder ge-
nembt ist, damit ich, der obgenant Hartman von Hünenberg, oder
min erben oder jeman von unser wegen kondent oder möchtent in
dhein wis oder mit dheinen sachen, so jetz funden sind oder noch
in künfftigen ziten iemer funden oder erdacht werdent. Ouch ist
sunderlich beret in dissem koͮff, das alle die brieff und rödell, sy
syent besiglet oder unbesiglet, so ich, der obgenant Hartman von
Hünenberg, von der obgenanten gütern und ander güter wegen
innehan, darinne begriffen, sy synt jetz vorhanden oder noch
hinnathin funden wurdent, die sönd doch alle gegen mir und minen
erben den obgenant Bütlern und allen iren erben an dissen koͮff der
obgenant gütern keinen schaden noch gebresten bringen nu noch
hienach ewenklich. Herumb ze vestem urkund alles des, so disser
brieff wiset, han ich, der obgenant Hartman von Hünenberg, min
eigen insigell für mich, alle min erben und nachkommen offenlich
gehenckht an dissen brieff. Hie by dissen koͮff under ougen warent
di frommen, wisen Imaͮr von Sengen, schulthes ze Bremgarten,
Rudolff Landamman, Erny Megger, Uolrich Wassenman, Rudolff
Haß, Heini Scherer, des rates ze Bremgarten, und ander erber lüt.
Geben an sant Anthonien tag des jares, do man zalt von Christus
geburt 1414 jar.
BAHünenberg Nr. 1. Pap. Kop. vom 15. November 1805, aus dem Copi-Buch der
Stadt Zug also wörtlich ausgezogen von Stadtschreiber Joachim Anton Bossard. -
BAZug Nr. 141. - Druck: Stadlin 1, 240. - Reg.: UBZG N. 528. - Kop. Zurlauben,
MHT VII, 356. - Vgl. dazu: o. J. Erstlich ein brieff, wie ein gmeind von junckher
Hartman undt Götzen von Hünenberg sambt junckher Götzen sohn und frauwen
die burg, ir herrligkheit, gricht und alleß daßjenig, so die herren damahlß be-
sessen undt gwaldt ine zu verkauffen ghabt, wie dann solcheß ir hauptbrieff der
