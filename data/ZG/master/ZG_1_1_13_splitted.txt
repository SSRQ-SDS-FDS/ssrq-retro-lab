[START]
habende fryheitten und gerechtigkeitten unbeschwert verblyben.
[15] Der gemein vorbehalt und sonsten im überigen allem und jedem
usserhalb dessen, so in gegenwürttigem unsserm rechtlichen spruch
begriffen, soll jedem theil syn hochheit, authoritet und ansächen,
ouch alle regalien, fryheitten und gerechtigkeitten, sprüch, verträg,
brieff, sigel und gewarsamminen sampt irem loblichen alten har-
komen, guotten gewonheitten und brüchen allenclichen vorbehalten
syn, also, das sollichs alles denselbigen in allweg unvergriffenlich,
unabbrüchig und unschädlich syn solle.
[16] Der beschluß. Wier wellend ouch und erkhennend uns lutter-
lich, das nun hiemit alle fürgeloffne spänige sachen, ouch alle uhn-
fründtlicheitten, mißverstendt unnd widerwillen, wie sich das sydt
der zyt, da solche spännigkeitten sich erhept, zwüschen beiden
parthyen, ouch allen iren anhengern und mithafften mit wortten
oder werckhen zuogetragen haben möchten, allenclichen und gentz-
lich uffgehept, todt, hin und ab syn und deren nit mer gedacht
werden, sonder sy allenclichen derselbigen halb hiemit wol vereint
und widerumb versünt, ouch mit einandern fründtlich verglichen
syn und blyben und dero weder jetz noch ewig harnach zuo uhn-
guottem nit mer gedenckhen und nachmalen guotte, vertruwte,
liebe fründt, verwandte, mittlanttlüt und nachparn syn und plyben,
dessen dann wier, die obgenantten zuogesatzten richter gemeinlich,
so woll von unssen herrn und obern als ouch von unser person
wegen, gantz ernstlich und fründtlich ermant und gebetten haben
wellend. Sonst sollen ouch im überigen solche verloffne sachen,
syend wort oder werckh, menigclichen an synen ehren in allweg
uhnschädlich, uhnverwyßlich und menigelichem syn ehr und repu-
tation wol bewart syn.
[17] Umb den uffgeloffnen costen. Belangende den uiffgeloffnen
costen, der dann den parthyen beidersyts in diser währenden span-
nigkeit uffgeloffen syn möchte, da erkennend wier, das umb er-
haltung und pflantzung willen besserer fründtschafft, ruo, fridt und
einigkeit under den parthyen als guotten fründen, verthruwtten,
lieben mittglidern, mittverwandten unnd nachparn, unnd dann
wyl unsser getrüw, liebe, alte Eydtgnossen, mitburger und woll
vertruwtte bruoder der statt Zug zyttlichs guots halb die vermög-
licheren sind, so sollen sy irem gegentheil, den dryen ussem gemein-
den, namblich jeder gemeind sonderbar dry hundert guldin müntz
an barem gelt an den gemeinen uffgeloffnen umbcosten stüren
