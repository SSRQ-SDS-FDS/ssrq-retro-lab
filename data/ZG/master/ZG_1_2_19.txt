880 III. Stadt Zug und ihre Vogteien
[20] Wann ein usserer kundt und ein von Hünenberg umb syn an-
sprach mit recht will fürnemmen, der soll vertrösten, ob er den in-
neren mit unrecht zu kosten brächt, inn den abtragen und halten,
waß ime urtel undt recht gidt.
[21] Auch hand wir, ein gmeindt zu Hünenberg, einhelligkhlich uff-
genommen: wer der ist, mann oder frauw, jung oldt alt, so in daß
todtbeth kundt, der hat nit mehr gwaldt synes verlassnen guethß
enweg zu geben dann zwänzig guldin, undt ob er mehr gäb, so solß
witer khein krafft han.
BAHünenberg, Gemeinde-Libell 1564, S. 26-34.
D. Wie kindß kinder erben sollen:
Ein gmeindt zu Hünenberg ist überein khommen also: wer der ist
oder wurde, eß sy ein frauw oder mann, die da ehlich sindt undt by
einanderen ehliche kinder überkhämend undt dann den kinderen ir
vatter oder mueter von todteß wegen abgienge, da söllend dann
dieselbige verlassene kinder, iren sigen vihl oder wenig, gmeinckhli-
chen an ireß vatterß oder mueter statt ein erb syn ireß großvatterß
oder ir mueter geschwüsterig, ob sy nach im läben wärend oder sind;
doch so ist harinn vorbehalten, daß menigkhlich, wer die sigend,
mögend ir gueth mit urtel undt recht verschaffen undt vermachen,
wem sy wellend, wie wir von alterhar khommen sindt. Ob aber
khein gemächt mit dem rechten beschehen wurde, so soll es by disem
obgeschribnen articul gentzlich verpliben ohne alle gfährd.
BAHünenberg, Gemeinde-Libell 1664, S. 35-36.
o. J. (vor 1664)
1590. Gastgericht, Stabführung, Obervogt, Schwörtag
[1] Ein gmeindt zu Hünenberg hat auch für ir recht auffgnommen,
wann sy kauffte oder gastgricht haben müessen, daß dem richter und
den fürsprächen deren jedem von denen, so deß grichtß begehrend,
10 s. ein jeden tag für ir belohnung bezahlt undt geben werden solle.
[2] Es soll der undervogt anstatt deß observogtß den stab füehren,
wann der obervogt nit verhanden ist; wann er aber vorhanden,
mag er ihn selb füehren undt mit vier fürsprechen zu gricht sitzen.
[3] Im anderen Sontag im Meyen zu zwei jahren umb besezt mann
ein obervogt, der deß rathß oldt ein eingesesner burger der statt
Zug ist, an einer gmeind uff dem Gsellenhuß zu Hünenberg nach
altem bruch.